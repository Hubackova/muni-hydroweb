---
title: paril
order: 8
name: 'RNDr. Petr Pařil, Ph.D.'
position: ODBORNÝ PRACOVNÍK
email: paril@sci.muni.cz
phone: 549498563
room: A32/321
is: 'https://www.muni.cz/lide/70751-petr-paril'
rg: 'https://www.researchgate.net/profile/Petr_Paril '
image: /images/staff_paril.jpg
---
Po studiu na Masarykově univerzitě (MU) jsem pracoval jako hydrobiolog na Agentuře ochrany přírody a krajiny ČR (1992–1996) a České inspekci životního prostředí (1996–2002). Na MU jsem se vrátil v roce 2002 nejprve do EU projektu STAR a od roku 2004 jsem se zapojil do hydrobiologického týmu Ústavu botaniky a zoologie. V letech 2011-20016 jsem souběžně pracoval na Výzkumném ústavu vodohospodářském T.G.M., v.v.i. Od roku 2005 se zabývám ekologií vodních bezobratlých ve vysychavých tocích, což se promítlo do projektu [BIOSUCHO](http://www.sucho.eu/) vytvořením metody retrospektivní indikace epizod vyschnutí toku a navržením interaktivní mapy rizika vysychání toků ČR.

**Výzkumná témata:**

* S pracovní skupinou pro vysychavé toky se zaměřujeme na změny společenstev vodních i
   suchozemských organizmů (bezobratlí, řasy a sinice, vyšší rostliny, obratlovci) způsobených jak
   přímým antropogenním ovlivněním hydrologického režimu, tak nepřímo v souvislosti se změnou klimatu. Využíváme kombinaci taxonomických a funkčních přístupů včetně experimentální práce, a zároveň ve spolupráci se zahraničními kolegy pracujeme na širších geografických škálách Evropy.
* Specializuji se na vodní máloštětinatce a larvy dvoukřídlých, včetně pakomárovitých.
* Dále analyzuji paleozbytky larev pakomárů v jezerních sedimentech používané pro rekonstrukci
  historických změn podmínek v jezeře i jeho okolí, včetně změny klimatu (zejména teploty).
* Pro studie recentních změn vysychavých toků tak i pro historické fylogeografické analýzy nám
   jako modelový organizmus slouží různonohý korýš blešivec (rod Gammarus). V souvislosti se
   změnou klimatu se také věnuji šíření expandujících vodních bezobratlých (např. pošvatka _Leuctra geniculata_).

**Širší životopis a curriculum vitae** [zde](https://www.muni.cz/lide/70751-petr-paril/zivotopis)
